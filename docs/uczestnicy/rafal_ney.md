
# Rafał Ney

Staram się, aby w moim życiu nie było miejsca na nudę. Kiedy trenuję szermierkę, robię to z zapałem, czując się jak Kmicic podczas krwawego pojedynku. Kiedy strzelam z łuku, wyobrażam sobie biegnących wprost na mnie i wrzeszczących wrogów. Kiedy jestem na spacerze z psem, staram się przeżywać razem z nim nasze małe, codzienne cuda.

Moje życie zawodowe to pstrokata mozaika. Byłem specjalistą ds. marketingu, dyrektorem firmy, kierowcą, kucharzem, a nawet detektywem w kasynach, gdzie wykrywałem oszustów. Każde z tych doświadczeń nauczyło mnie czegoś nowego, czegoś ciekawego, co potem mogłem wykorzystać. Na przykład praca jako redaktor w wydawnictwie ostatecznie zaowocowała napisaniem przeze mnie książki i zbioru bajek dla dzieci, których pierwszymi czytelnikami i bezlitosnymi recenzentkami były moje córki.

Lubię wyzwania. Dlatego jako nauczyciel zawsze starałem się, aby moje lekcje historii były ciekawe i pasjonujące. Zyskałem tym sympatię uczniów i nawet zostałem przez nich wybrany najlepszym nauczycielem w szkole. Jak każdy, miałem swoje wzloty i upadki. Jeden z nich zakończył się nawet bankructwem mojej firmy i wyjazdem na 10 lat do UK za chlebem.

Dlaczego zafascynowała mnie sztuczna inteligencja? Myślę, że dlatego, bo jestem poszukiwaczem. Staram się każdego dnia być gotowy na nową przygodę, która czeka tuż za rogiem. A cóż może być większą przygodą, jak wyprawa w głąb nieznanego lądu, podróż do wnętrza umysłu czy odkrycie obcej cywilizacji? A myślę, że AI jest tym wszystkim po trochu 🙂

## Projekty

- [Tajemnice Wrocławskiego Półmaratonu 2023: Analiza EDA](/od-zera-do-ai-portfolio/projects/eda_wroclaw_halfmarathon/eda_with_passion/)
- [Fascynująca Analiza Danych EDA Irysów: Eksploracja Domenowa](/od-zera-do-ai-portfolio/projects/iris/eda_with_domain_exploration/)
- [Titanic: Historia Przeżywalności i Tajemnice Budowy Statku](/od-zera-do-ai-portfolio/projects/titanic/history_of_survivability_and_secrets_of_shipbuilding/)
