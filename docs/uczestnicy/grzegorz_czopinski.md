
# Grzegorz Czopiński

Nazywam się Grzegorz Czopiński, a moją przygodę z inżynierią oraz informatyką rozpocząłem na Politechnice Warszawskiej, gdzie ukończyłem studia magisterskie na wydziale Inżynierii Lądowej. Choć moje akademickie korzenie są solidne, to prawdziwą pasją stała się dla mnie informatyka, a jej tajniki odkrywałem głównie samodzielnie, korzystając z kursów online.

Moje początki związane były z VBA, dzięki któremu stworzyłem skrypty ułatwiające wykonywanie mi obowiązków służbowych. Następnie odkryłem świat tworzenia stron internetowych — bawiłem się HTML-em, CSS-em, CMS-em Drupal oraz frameworkiem Bootstrap. Z czasem  poznałem też JavaScript i PHP, co zaowocowało stworzeniem dashboardów i systemów, które do dziś usprawniają pracę w mojej obecnej firmie.

Aktualnie na co dzień w swojej pracy zawodowej analizuję dane i przygotowuję raporty przy użyciu PowerBI, łącząc informacje z różnych źródeł: SQL, CSV, Excel i SharePoint. Moja chęć nauki nigdy nie słabnie, dlatego dodatkowo samodzielnie poznałem Pythona oraz bibliotekę Pandas, co przekłada się na umiejętność analizowania danych w coraz bardziej zaawansowany sposób. Interesuję się także rozwiązaniami w React i Django, aby jeszcze skuteczniej realizować proste i skomplikowane projekty.

Swoje aplikacje tworzę samodzielnie od podstaw — od pomysłu po realizację, co daje mi ogromną satysfakcję. Choć moja wiedza opiera się wyłącznie na doświadczeniu zdobytym podczas kursów online i realizacji własnych projektów, była wystarczająca do stworzenia i wdrożenia aplikacji webowych, które chciałem zrealizować. Samodzielne zdobywanie wiedzy i doskonalenie swoich umiejętności to dla mnie nie tylko sposób na pracę, ale także prawdziwa pasja!

## Projekty

- [Pomocnik dla sklepu spożywczego](/od-zera-do-ai-portfolio/projects/own_projects/grocery_store_helper/)
